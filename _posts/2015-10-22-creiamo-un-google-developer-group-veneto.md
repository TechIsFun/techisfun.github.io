---
layout: post
title: Creiamo un nuovo Google Developer Group!
tags: [italiano,gdg]
---

_E' da tempo che mi chiedo come mai non esista un Google Developer Group nel Veneto. Basta dare un'occhiata alla directory dei GDG a [questo link](https://developers.google.com/groups/directory/?hl=it) per vedere che, in Italia, il Nord-Est è abbastanza scoperto. Così, invece di attendere che su quella mappa compaia un nuovo marker più vicino alle mie zone, ho deciso di prendere contatti con Google e attivarmi per creare un GDG nella zona di Venezia-Treviso-Padova._

**Perché?** Per costruire una community reale di sviluppatori, designer e esperti di social media marketing con il supporto di Google! Sarà la prima community di questo tipo nel Veneto.

**Cos'è un GDG (Google Developer Group)?** I GDG sono gruppi di sviluppatori (ma non solo) interessati nelle tecnologie Google come Android, Chrome, Drive, Google Cloud, Cast API, Maps API, YouTube API... (ma non solo). Un GDG può attuarsi in diversi modi, da un gruppo ristretto di persone che consultano gli ultimi video tecnici, a eventi più grandi come demo, talk tecnici e hackaton. Il focus di ogni evento è comunque su contenuti tecnici e di sviluppo.


**Chi può partecipare?** Sviluppatori, UI/UX designer, esperti di social media marketing. Il focus è sulle tecnologie made in Google, ma questo non è un limite: sono benvenute tutte le tecnologie!

**Cosa _non_ si vuole fare:** l'ennesimo evento in cui una persona parla e molte persone si annoiano.

**Cosa si vuole fare:** creare un punto di ritrovo sia virtuale che fisico nel quale le persone scambiano idee, materiale, informazioni e instaurano nuovi rapporti di collaborazione. Il tutto in modo informale, magari di fronte ad uno spritz o un caffè!

Vuoi saperne di più, solo per curiosità o per contribuire attivamente? Contattami tramite [l'apposita sezione]({{ site.url }}/contact-me/) in questo sito o su [Twitter](http://twitter.com/{{ site.owner.twitter }})!
