<!doctype html>
<html>

<head>

  <title>
    
      La percezione uditiva | ing. Andrea Maglie
    
  </title>

  <meta name="viewport" content="width=device-width, initial-scale=1">
  <meta charset="utf-8">
  
  

  <link rel="stylesheet" href="/assets/css/main.css">
  <link rel="stylesheet" href="/assets/css/syntax.css">
  <!-- Use Atom -->
  <link type="application/atom+xml" rel="alternate" href="/feed.xml" title="ing. Andrea Maglie" />
  <!-- Use RSS-2.0 -->
  <!--<link href="/rss-feed.xml" type="application/rss+xml" rel="alternate" title="ing. Andrea Maglie | "/>
  //-->

  <link rel="stylesheet" href="https://fonts.googleapis.com/css?family=PT+Serif:400,400italic,700%7CPT+Sans:400">
  <link rel="stylesheet" href="https://fonts.googleapis.com/css?family=Source+Code+Pro">
  <link rel="stylesheet" href="https://fonts.googleapis.com/css?family=Quattrocento+Sans">
  <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
  
  <script type="text/javascript" async
    src="https://cdnjs.cloudflare.com/ajax/libs/mathjax/2.7.5/MathJax.js?config=TeX-MML-AM_CHTML">
  </script>

  <!-- Google Analytics -->
  <script>
  (function(i,s,o,g,r,a,m){i['GoogleAnalyticsObject']=r;i[r]=i[r]||function(){
  (i[r].q=i[r].q||[]).push(arguments)},i[r].l=1*new Date();a=s.createElement(o),
  m=s.getElementsByTagName(o)[0];a.async=1;a.src=g;m.parentNode.insertBefore(a,m)
  })(window,document,'script','//www.google-analytics.com/analytics.js','ga');

  ga('create', 'UA-48681711-2', 'auto');
  ga('send', 'pageview');
</script>


  <!-- Use Jekyll SEO plugin -->
  <!-- Begin Jekyll SEO tag v2.3.0 -->
<title>La percezione uditiva | ing. Andrea Maglie</title>
<meta property="og:title" content="La percezione uditiva" />
<meta name="author" content="Andrea Maglie" />
<meta property="og:locale" content="en_US" />
<meta name="description" content="Disclaimer: Il contenuto di questo post è un estratto della mia tesi di laurea, realizzata nel 2006. Alcuni esempi potrebbero risultare obsoleti, tuttavia la componente teorica resta un buon riferimento per chi deve approcciarsi alla materia." />
<meta property="og:description" content="Disclaimer: Il contenuto di questo post è un estratto della mia tesi di laurea, realizzata nel 2006. Alcuni esempi potrebbero risultare obsoleti, tuttavia la componente teorica resta un buon riferimento per chi deve approcciarsi alla materia." />
<meta property="og:site_name" content="ing. Andrea Maglie" />
<meta property="og:type" content="article" />
<meta property="article:published_time" content="2019-01-22T00:00:00+01:00" />
<script type="application/ld+json">
{"@type":"BlogPosting","mainEntityOfPage":{"@type":"WebPage","@id":"/percezione-uditiva.html"},"url":"/percezione-uditiva.html","publisher":null,"name":null,"author":{"@type":"Person","name":"Andrea Maglie"},"description":"Disclaimer: Il contenuto di questo post è un estratto della mia tesi di laurea, realizzata nel 2006. Alcuni esempi potrebbero risultare obsoleti, tuttavia la componente teorica resta un buon riferimento per chi deve approcciarsi alla materia.","headline":"La percezione uditiva","dateModified":"2019-01-22T00:00:00+01:00","datePublished":"2019-01-22T00:00:00+01:00","sameAs":null,"image":null,"@context":"http://schema.org"}</script>
<!-- End Jekyll SEO tag -->


</head>


<body>

  <div class="container">
    <header class="masthead">
  <h3 class="masthead-title">
    <a href="/">ing. Andrea Maglie</a>
    <small class="masthead-subtitle"></small>
    <div class="menu">
  <nav class="menu-content">
    
      <a href="/menu/about.html">Informazioni</a>
    
      <a href="/menu/writing.html">Post</a>
    
      <a href="/menu/contact.html">Contatti</a>
    
  </nav>
  <nav class="social-icons">
    
  
  
    <a href="https://www.github.com/techisfun" target="_blank"><i class="fa fa-github" aria-hidden="true"></i></a>
  

  
  
    <a href="https://twitter.com/techisfun" target="_blank"><i class="fa fa-twitter" aria-hidden="true"></i></a>
  

  
  
    <a href="http://www.linkedin.com/in/andreamaglie/" target="_blank"><i class="fa fa-linkedin" aria-hidden="true"></i></a>
  

  
  
    <a href="mailto:l.andrea.maglie@gmail.com" target="_blank"><i class="fa fa-envelope" aria-hidden="true"></i></a>
  

  
  
    <a href="/feed.xml"><i class="fa fa-rss-square" aria-hidden="true"></i></a>
  

  </nav>
</div>

  </h3>
</header>


    <div class="post-container">
      <h1>
  La percezione uditiva
</h1>



<hr />

<p><i>Disclaimer: Il contenuto di questo post è un estratto della mia tesi di laurea, realizzata nel 2006. Alcuni esempi potrebbero risultare obsoleti, tuttavia la componente teorica resta un buon riferimento per chi deve approcciarsi alla materia.</i></p>
<hr />

<p>I suoni che percepiamo ogni giorno nascono da interazioni tra oggetti
(un martello che colpisce un metallo, una moneta che cade) o da
cambiamenti nelle proprietà di un singolo oggetto (come un palloncino
che scoppia). Ma siamo in grado di riconoscere tali eventi fisici e le
loro proprietà solo sulla base del suono prodotto? Per rispondere a
questa domanda sono stati svolti numerosi studi, utilizzando diversi
approcci. Uno di questi consiste nel dividere l’oggetto di studio in tre
livelli:</p>

<ul>
  <li>
    <p>livello fisico;</p>
  </li>
  <li>
    <p>livello acustico;</p>
  </li>
  <li>
    <p>livello percettivo.</p>
  </li>
</ul>

<p>L’analisi delle relazioni tra il livello percettivo e il livello fisico
permette di capire se le caratteristiche di un evento vengono
riconosciute propriamente o vengono scalate; l’analisi delle relazioni
tra livello fisico e livello acustico ci dice come variano le proprietà
del segnale sonoro in base alle proprietà fisiche dell’evento; infine
dall’analisi delle relazioni tra livello acustico e percettivo si
capisce se e come i segnali acustici influenzano il riconoscimento e la
classificazione delle proprietà dell’evento in esame.</p>

<p>Le caratteristiche del segnale audio possono essere raggruppate in due
categorie:</p>

<ul>
  <li>
    <p>caratteristiche studiate dalla ricerca classica sulla percezione
sonora, come ampiezza, durata, tonalità, timbro e attacco;</p>
  </li>
  <li>
    <p>caratteristiche della sorgente sonora.</p>
  </li>
</ul>

<p>Durante l’ascolto la nostra attenzione viene rivolta a l’una o l’altra
classe di proprietà. In base a ciò è possibile dire che le persone
assumono due tipi di comportamenti durante l’ascolto dei suoni
<a class="citation" href="#art:gaver1">(Gaver, W. W., 1993)</a>:</p>

<ul>
  <li>
    <p>l’ascolto di tipo <em>musicale</em> porta a riconoscere i suoni assieme
alle loro proprietà;</p>
  </li>
  <li>
    <p>l’ascolto <em>di tutti i giorni</em> porta a riconoscere gli eventi e le
sorgenti sonore piuttosto che le proprietà del suono.</p>
  </li>
</ul>

<p>La maggior parte della nostra esperienza nell’ascolto degli eventi può
essere classificata come ascolto di tutti i giorni: ascoltiamo ciò che
avviene attorno a noi, imparando cosa è importante evitare e cosa invece
può offrirci una possibilità di interazione. Le dimensioni percettive e
gli attributi considerati sono quelli dell’evento che produce il suono,
e non quelli del suono di per sé; tale esperienza è molto diversa
dall’ascolto di tipo musicale, e non può essere studiata pienamente
utilizzando gli approcci tradizionali all’acustica. E’ anche vero che i
suoni musicali non sono rappresentativi della classe di suoni che
regolarmente sentiamo:</p>

<ul>
  <li>
    <p>i suoni musicali sono armonici, hanno un’evoluzione temporale
semplice, non rivelano molte informazioni riguardo alla loro
sorgente e variano lungo dimensioni come tonalità e ampiezza;</p>
  </li>
  <li>
    <p>i suoni di tutti i giorni sono inarmonici o rumorosi, hanno
un’evoluzione temporale complessa, spesso rivelano molte
informazioni riguardo alla loro sorgente e variano lungo molte
dimensioni.</p>
  </li>
</ul>

<p>Per studiare quest’ultima tipologia di suoni è necessario espandere la
psicoacustica in due modi: considerando le dimensioni del suono e della
sua sorgente e trattando alcune variabili complesse come elementari.
Tali assunzioni guidano lo sviluppo dell’<em>approccio ecologico</em> alla
percezione uditiva.</p>

<p>In questo tipo di approccio gli stimoli elementari non necessariamente
corrispondono a dimensioni fisiche altrettanto elementari, ma in alcuni
casi sono costituite da eventi complessi; per questo, secondo
l’approccio ecologico, lo studio della percezione deve essere rivolto a
scoprire le dimensioni rilevanti per la percezione e le informazioni
relative a queste.</p>

<h2 id="dallevento-allesperienza">Dall’evento all’esperienza</h2>

<figure class="image">
  <img src="images/gaver.jpg" alt="L'esempio dell'automobile come sorgente di onde sonore; alcune onde
raggiungono l'orecchio umano immutate, altre invece vengono modificate
dall'ambiente." />
  <figcaption>L'esempio dell'automobile come sorgente di onde sonore; alcune onde
raggiungono l'orecchio umano immutate, altre invece vengono modificate
dall'ambiente.</figcaption>
</figure>

<p>Immaginiamo di sentire l’avvicinarsi di un’automobile. Possiamo
considerare tale evento come una propagazione continua di energia dalla
sorgente al soggetto; lungo il percorso che questo flusso di energia
compie si trovano vari ostacoli, ognuno con le sue caratteristiche ed
ognuno influenzante la propagazione.</p>

<p>Nel caso in esame, la prima fonte di informazione è l’automobile (la
sorgente): il suono dipende da svariati fattori, come il movimento dei
cilindri del motore, lo sfregamento degli ingranaggi e le vibrazioni
della carrozzeria. Vengono così determinate le onde di pressione che si
propagano radialmente dalla sorgente (contrariamente alla luce radiante,
la propagazione radiale del suono ha una struttura ricca e fornisce
molte informazioni riguardo la sua sorgente).</p>

<p>Successivamente il suono viene modificato dagli ostacoli che incontra
nell’ambiente circostante; in particolare il suono perde energia man
mano che si allontana dalla sorgente, specialmente alle alte frequenze
(anche se non sono presenti ostacoli), e ciò fornisce un’informazione
riguardo alla localizzazione della sorgente; se la sorgente si muove si
avverte un cambio di frequenze (effetto Doppler) e un cambiamento
nell’ampiezza del suono indica un’allontanamento o avvicinamento della
sorgente stessa. Dato che il sistema uditivo umano è mobile, possiamo
girare la testa al fine di cogliere i cambiamenti nei pattern e
migliorare la localizzazione. Vediamo così come un suono dia
informazioni circa un’<em>interazione tra materiali</em> in un certo <em>luogo</em> e
in un determinato <em>ambiente</em>.</p>

<p>Ulteriori studi <a class="citation" href="#art:gaver1">(Gaver, W. W., 1993)</a> hanno portato alla distinzione dei suoni
di tutti i giorni in tre grandi categorie: solidi, liquidi e
aerodinamici, in quanto raramente queste classi vengono confuse tra di
loro. Ogni classe viene poi suddivisa in base al tipo di interazione tra
i materiali: ad esempio i suoni generati da solidi vibranti sono divisi
in suoni di rotolamento, di sfregamento, di impatto e di deformazione.
Queste classi costituiscono gli eventi base che producono dei suoni.</p>

<h3 id="vibrazioni-dei-solidi">Vibrazioni dei solidi</h3>

<p>Questa classe comprende eventi come la rottura di un vetro, una porta
che sbatte o un’automobile in moto. Gli oggetti vibrano quando su di
essi una forza viene impressa e rilasciata, portando il sistema fuori
dal suo stato di equilibrio; tale forza deforma l’oggetto dalla sua
configurazione originale, mentre la forza che l’oggetto oppone alla
deformazione viene trasformata in energia potenziale nella nuova
configurazione. Quando la forza smette di agire, l’oggetto cerca di
tornare nella posizione di riposo, l’energia potenziale si trasforma in
energia cinetica e l’oggetto vibra. Le vibrazioni continuano fino a
quando tutta l’energia accumulata viene persa e l’oggetto torna nella
posizione iniziale o trova un nuovo equilibrio. Il tipo di interazione
(un urto, uno sfregamento o un rotolamento) determina sia la variazione
nel tempo dell’ampiezza che lo spettro della vibrazione; la forza invece
determina l’ampiezza complessiva della vibrazione. Il pattern di
vibrazione è determinato anche dal tipo di materiale di cui è costituito
l’oggetto, quindi dalla sua rigidità. La dimensione determina la più
bassa frequenza di vibrazione, mentre la forma determina frequenza e
pattern spettrale prodotto.</p>

<p>Tutti i parametri considerati possono essere raggruppati in due domini:
il dominio della frequenza e il dominio temporale. Dal momento che la
frequenza è il reciproco del tempo, è difficile separare questi due
domini dal punto di vista fisico; tuttavia sono separabili dal punto di
vista psicologico: i parametri nel dominio della frequenza influenzano
le vibrazioni dell’oggetto, mentre i parametri nel dominio del tempo
provocano effetti che diventano evidenti solo dopo alcuni cicli di
vibrazioni. Gli attributi dell’oggetto (densità, dimensioni) hanno
effetti sul suono nel dominio della frequenza, mentre gli attributi
dell’interazione (tipo e forza) influenzano i parametri nel dominio
temporale.</p>

<h3 id="eventi-aerodinamici">Eventi aerodinamici</h3>

<p>I suoni aerodinamici vengono prodotti quando una sorgente modifica
l’attuale pressione atmosferica circostante (come quando esplode un
palloncino). La variazione di pressione si propaga come un’onda, la
quale, se raggiunge l’orecchio e possiede particolari proprietà, può
essere avvertita come suono. La maggior parte delle informazioni viene
data dalla banda di frequenza del suono, dipendente dalla forza e dalla
quantità della variazione di pressione. Le componenti in alta frequenza
indicano la velocità nel cambiamento di pressione, mentre le componenti
in bassa frequenza dipendono dal gas coinvolto.</p>

<p>Un altro tipo di evento aerodinamico si verifica quando un cambiamento
nella pressione imprime energia ad un oggetto provocando una sua
vibrazione.</p>

<h3 id="liquidi">Liquidi</h3>

<p>Gli eventi che coinvolgono liquidi dipendono da una deformazione
iniziale come nella vibrazione dei solidi, ma la vibrazione non
influisce sull’aria circostante in modo da provocare un suono; il suono
invece è il risultato della formazione e variazione di cavità risonanti
nella superficie del liquido. Per rendersene conto, basta pensare ad un
piccolo oggetto che cade in un bicchiere d’acqua: al momento del
contatto il liquido viene spostato dall’oggetto, formando una cavità che
risuona ad una frequenza caratteristica, amplificando e modificando
l’onda di pressione creata dall’impatto. Successivamente la pressione
del liquido lo porta a chiudere la cavità, immergendo completamente
l’oggetto. Un tale suono è quindi caratterizzato da un breve impulso
seguito da altri brevi impulsi di frequenza più alta. I dettagli del
suono sono determinati da massa, dimensione, velocità dell’oggetto e
dalla viscosità del liquido.</p>

<h3 id="eventi-che-producono-suoni-complessi">Eventi che producono suoni complessi</h3>

<p>Molti suoni dipendono da pattern complessi degli eventi descritti, o una
combinazione di questi. Anche se la fisica non descrive tali eventi
complessi, esistono attributi di alto livello che producono importanti
effetti sul loro suono. Un esempio di attributo è l’intervallo tra
eventi successivi: una sequenza di passi possono essere avvertiti come
una camminata se gli intervalli tra un passo e l’altro cadono
all’interno di un certo intervallo; altro esempio è la presenza di
vincoli tra gli oggetti coinvolti nell’evento (sarebbe strano sentire il
cigolio di una porta che si chiude lentamente accompagnato dal forte
suono di una porta che viene chiusa con forza).</p>

<p>In tutti questi casi le sorgenti sonore possono essere considerate
annidate (si pensi al suono di un’automobile, del suo motore e dei
cilindri); in tal caso, un evento base può essere definito come un
evento composto da una singola interazione e un singolo oggetto che
produce il suono. Gli eventi complessi possono essere considerati allora
combinazioni di eventi base, nelle quali la struttura della combinazione
aggiunge informazioni importanti a quelle già fornite dagli eventi base.
Infine, è proprio questa struttura più complessa che permette di
estrarre più facilmente informazioni.</p>

<p>In base alla struttura delle combinazioni possiamo distinguere tre tipi
di eventi complessi:</p>

<ul>
  <li>
    <p>gli eventi definiti da un <em>pattern temporale</em> di eventi base (come
il rimbalzo di una palla è composto da un pattern di impatti);</p>
  </li>
  <li>
    <p>gli eventi <em>residui</em>, dati dalla sovrapposizione di diversi eventi
base;</p>
  </li>
  <li>
    <p>gli eventi <em>ibridi</em>, dati dall’interazione tra diversi tipi di
materiale.</p>
  </li>
</ul>

<p>Ognuno di questi eventi complessi potenzialmente produce lo stesso
profilo di sorgente sonora, più eventualmente altre proprietà
specifiche: ad esempio una serie di impatti spaziati opportunamente nel
tempo può portare ad individuare il rimbalzo di una palla, dando anche
informazioni sul materiale e sulla simmetria della palla stessa.</p>

<p>Il suono prodotto da questi eventi varia in base a molte dimensioni
fisiche di base; tuttavia spesso non percepiamo la variazione del suono
in ogni singola dimensione, bensì avvertiamo una variazione lungo una
nuova dimensione (fittizia) che incorpora tutte le altre.</p>

<h2 id="descrivere-gli-eventi">Descrivere gli eventi</h2>

<figure class="image">
  <img src="images/gerarchia_eventi.jpg" alt="Gerarchia degli eventi" />
  <figcaption>Gerarchia degli eventi</figcaption>
</figure>

<p>Mentre i suoni vengono descritti in base ad attributi come frequenza,
ampiezza e durata, più difficile è trovare degli attributi che
permettano di descrivere gli eventi di tutti i giorni.</p>

<p>Una possibilità è quella di classificare questi eventi in base al
contesto nel quale si verificano. Ciò può essere utile se si vuole
trovare un suono all’interno di una classificazione di tale tipo, ma non
permette una descrizione efficiente di ciò che sentiamo, in quanto le
classi non sono mutuamente esclusive (uno stesso evento può verificarsi
in contesti diversi). Più interessante sembra essere una descrizione di
tipo gerarchico: in questo modo gli eventi che si trovano ad un livello
superiore nella gerarchia danno informazioni utili sul tipo di eventi di
livello subordinato, mentre dimensioni e caratteristiche servono a
descrivere le differenze tra i membri di una stessa categoria.</p>

<p>In base a quanto detto possiamo quindi classificare i suoni di tutti i
giorni come riportato in figura: al più alto livello tutti gli eventi
sono visti come interazione di materiali; al livello successivo invece
vengono divisi in vibrazioni di solidi, aerodinamici e liquidi; al terzo
livello la distinzione è tra eventi base.</p>

<h2 id="percezione-e-psicofisica">Percezione e psicofisica</h2>

<p>Come per la percezione aptica, anche la percezione sonora è un processo
che si articola in tre livelli: livello fisico, neurale e mentale. In
più, nel riconoscimento dei suoni le persone cercano di trarre vantaggio
dall’esperienza acquisita nel passato (anche se non è possibile
effettuare una stima di tale esperienza).</p>

<p>Esiste una differenza, nella nostra percezione uditiva, tra <em>ciò che è</em>
e <em>ciò che sentiamo</em>:</p>

<ul>
  <li>
    <p>siamo in grado di sentire suoni che non esistono (la fondamentale
mancante);</p>
  </li>
  <li>
    <p>non riusciamo a sentire suoni che esistono (mascheramento);</p>
  </li>
  <li>
    <p>sentiamo due diversi eventi con lo stesso insieme di stimoli (ritmi
reversibili);</p>
  </li>
  <li>
    <p>possiamo sentire suoni che sono prodotti da sorgenti inesistenti
nell’ambiente (musica elettronica o qualsiasi manipolazione
spettrale di suoni reali).</p>
  </li>
</ul>

<p>L’uomo agisce in base a ciò che sente, non in base a ciò che esiste.</p>

<h2 id="ascoltare-e-riconoscere-la-sorgente">Ascoltare e riconoscere la sorgente</h2>

<p>Dire che l’uomo “sente” la sorgente del suono può essere corretto se si
considera un ambiente naturale: se ad esempio ci troviamo vicino ad un
violinista che suona, possiamo dire che sentiamo il violino suonare. Ma
ascoltando il suono di un violino proveniente da un impianto hi–fi non
ci verrebbe mai in mente di dire che stiamo sentendo il cono
dell’altoparlante (anche se ciò è vero); piuttosto continuiamo a
sostenere che stiamo sentendo un violino. E’ opportuno quindi dire che
l’uomo non sente la sorgente del suono, bensì l’uomo “rappresenta” la
sorgente.</p>

<p>Il riconoscimento del suono e della sua sorgente è però un concetto
diverso rispetto alla percezione:</p>

<ol>
  <li>
    <p>si può avere percezione senza riconoscimento;</p>
  </li>
  <li>
    <p>il riconoscimento può avvenire a vari livelli: è possibile
riconoscere un rumore ma non una tonalità, il rombo di un’auto ma
non quello di una motocicletta;</p>
  </li>
  <li>
    <p>si possono verificare riconoscimenti fasulli: più precisamente un
riconoscimento è sempre “vero” all’inizio, ma può diventare “falso”
dopo aver percepito ulteriori informazioni sull’evento (come quando
si pensa di sentire la pioggia e invece si tratta del rumore delle
foglie mosse dal vento);</p>
  </li>
  <li>
    <p>ci sono riconoscimenti ambigui (ad esempio quando non siamo in grado
di identificare una voce come maschile o femminile);</p>
  </li>
  <li>
    <p>lo stesso stimolo acustico può dare vita a diversi riconoscimenti a
seconda che si verifichi da solo o che si ripeti (un singolo colpo
di pistola viene identificato come tale, mentre una sequenza veloce
di tali colpi fa pensare ad una mitragliatrice);</p>
  </li>
  <li>
    <p>a volte la sorgente che viene riconosciuta è immateriale (si pensi
all’accelerazione o decelerazione di un ritmo);</p>
  </li>
  <li>
    <p>alcuni riconoscimenti avvengono in tempo reale, mentre altri possono
avvenire “in ritardo”, riguardando suoni già sentiti e memorizzati
nella nostra mente.</p>
  </li>
</ol>

<h2 id="i-modelli-fisici">I modelli fisici</h2>

<p>I modelli fisici hanno lo scopo di sintetizzare, tramite un modello
matematico, le proprietà degli oggetti reali; in particolare tramite i
modelli audio si cerca di riprodurre i suoni associati a determinati
eventi.</p>

<p>I modelli sono però sempre delle idealizzazioni, e quindi non possono
rappresentare fedelmente i fenomeni che si verificano in natura. Inoltre
gli stimoli provenienti da sorgenti reali variano lungo molte
dimensioni, ma non tutte possono essere sintetizzate: è possibile ad
esempio riprodurre le variazioni di ampiezza, timbro, durata, e
dinamica; ma diventa molto difficile sintetizzare proprietà come
presenza, brillantezza e contenuto espressivo. Inoltre, nella fisica
reale sono presenti molti oggetti che vibrano simultaneamente, mentre
l’orecchio riceve una unica onda sonora; è necessario così estrarre da
quest’ultima i segnali o le caratteristiche che possano ricreare la
molteplicità di oggetti, la loro disposizione, il percorso dell’onda
sonora ed eventuali ostacoli lungo il suo cammino.</p>

<h2 id="riferimenti">Riferimenti</h2>

<ol class="bibliography"><li><span id="art:gaver1">Gaver, W. W. (1993). What in the world do we hear? An ecological approach to auditory event perception. <i>Ecological Psychology</i>, <i>5</i>(1), 1–29.</span></li></ol>


<span class="post-date">
  Pubblicato il
  
  January
  22nd
    ,
  2019
  by
  
    Andrea Maglie
  
</span>

<div class="post-date">Condividi!</div>
  <div class="sharing-icons">
    <a href="https://twitter.com/intent/tweet?text=La percezione uditiva&amp;url=/percezione-uditiva.html" target="_blank"><i class="fa fa-twitter" aria-hidden="true"></i></a>
    <a href="https://www.facebook.com/sharer/sharer.php?u=/percezione-uditiva.html&amp;title=La percezione uditiva" target="_blank"><i class="fa fa-facebook" aria-hidden="true"></i></a>
    <a href="https://plus.google.com/share?url=/percezione-uditiva.html" target="_blank"><i class="fa fa-google-plus" aria-hidden="true"></i></a>
  </div>
</div>


<div class="related">
  <h1 >Potrebbero interessarti:</h1>
  
  <ul class="related-posts">
    
      
        
          <li>
            <h3>
              <a href="/esperimenti-percezione-audio-aptica.html">
                Esperimenti sulla percezione audio--aptica
                <!--<img src="/images/">-->
                <!--<small>February 26, 2019</small>-->
              </a>
            </h3>
          </li>
          
        
      
        
          <li>
            <h3>
              <a href="/applicazione-phantom-friction.html">
                L'applicazione Phantom Friction
                <!--<img src="/images/">-->
                <!--<small>February 19, 2019</small>-->
              </a>
            </h3>
          </li>
          
        
      
        
          <li>
            <h3>
              <a href="/phantom-omni.html">
                Il Phantom  Omni
                <!--<img src="/images/">-->
                <!--<small>February 12, 2019</small>-->
              </a>
            </h3>
          </li>
          
        
      
    
      
        
        
      
        
        
      
        
        
      
    
  </ul>
</div>



  <section class="disqus">
  <div id="disqus_thread"></div>
  <script type="text/javascript">
    var disqus_shortname = "techisfun";
    var disqus_identifier = "/percezione-uditiva.html";
    (function() {
      var dsq = document.createElement('script'); dsq.type = 'text/javascript'; dsq.async = true;
      dsq.src = '//' + disqus_shortname + '.disqus.com/embed.js';
      (document.getElementsByTagName('head')[0] || document.getElementsByTagName('body')[0]).appendChild(dsq);
    })();
  </script>
  <noscript>Please enable JavaScript to view the <a href="http://disqus.com/?ref_noscript">comments powered by Disqus.</a></noscript>
  <a href="http://disqus.com" class="dsq-brlink">comments powered by <span class="logo-disqus">Disqus</span></a>
</section>



    </div>

    <footer class="footer">
  
  
  
    <a href="https://www.github.com/techisfun" target="_blank"><i class="fa fa-github" aria-hidden="true"></i></a>
  

  
  
    <a href="https://twitter.com/techisfun" target="_blank"><i class="fa fa-twitter" aria-hidden="true"></i></a>
  

  
  
    <a href="http://www.linkedin.com/in/andreamaglie/" target="_blank"><i class="fa fa-linkedin" aria-hidden="true"></i></a>
  

  
  
    <a href="mailto:l.andrea.maglie@gmail.com" target="_blank"><i class="fa fa-envelope" aria-hidden="true"></i></a>
  

  
  
    <a href="/feed.xml"><i class="fa fa-rss-square" aria-hidden="true"></i></a>
  

  <div class="post-date"><a href="/menu/about.html">ing. Andrea Maglie |  by Andrea Maglie</a></div>
</footer>

  </div>

</body>
</html>
